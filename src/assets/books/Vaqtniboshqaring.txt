Vaqtni boshqaring

Ish kuningiz nimadan iborat ekanligini bilish
uchun, kun tartibini tuzib chiqing. Uni
boshqalarga ham ko'rsating. Ish bilan band
bo'ladigan paytlaringizni aniqlab oling.
Vazifalar ro'yxatini yozib boring. Buning
uchun esa " Todoist", "TickTick", "Any.DO" va
ilovalardan foydalaning.
O'z vaqtingizni nimaga sarflayotganingizni
bilish uchun ishlaringizni kuzatib boring.
Masalan, " Reporter" ilovasi hayotingiz tarixini
saqlab boradi va uni tahlil qiladi. Siz bu
ma'lumotni tezda yig'ib olishingiz mumkin.
Qanday ishlarga bundan ikki baravar kam
vaqt sarflab, ko'proq yutuqlarga erishishingiz
mumkinligi haqida doimo tahlil qiling va
o'zingizdan so'rang.
Ishlarni yaxlit butunligicha rejalashtiring.
Kunlik rejangizda yolg'iz ishlashga ham vaqt
qoldiring.
Rejangizni tadbir, majlis kabi kutilgan va
kutilmagan tadbirlarni hisobga olgan holda
tuzing. Bu esa mazkur tadbirlar orasida
kuchingizni joriy vazifalarga qaratishingizga
yordam beradi. Shunday qilsangiz
muvaffaqiyatga ta'sir ko'rsatayotganingizni
his qilasiz.
Diqqatingizni boshqaring
Bir vaqtning o'zida faqat bitta ishga
e'tiboringizni qarating.
Eslatmalarni o'chirib qo'ying. Aynan shu
paytda kerak bo'lmagan barcha dastur va
ilovalarni yoping, chunki ular sizni chalg'itadi.
Mazmunga ega bo'lmagan qarorlar qabul
qilish zaruriyatidan xalos bo'ling. Misol
uchun, Mark Tsukerberg barcha tadbirlarga
faqat bitta futbolkada borar ekan, bu esa
nima kiyish yoki eyish kabi tanlovlarga kuch
ketkazishni tejaydi. Haqiqatan ham muhim
bo'lgan narsaga ta'sir o'tkazib ko'ring.
Vaqti-vaqti bilan ma'muriy ishlarni qo'lga
oling va joriy ishlarni uzib qo'ying. Pochta
bilan ertalab va kechqurun, uyga ketishdan
avval ishlang.
Komandani boshqaring
Sizning tashrifingiz majburiy bo'lmagan
tadbirlarga bormang. Har doim kelmasangiz,
o'zlari barchasining uddasidan chiqa olish-
olmasliklarini aniqlang.
Ishga oid tadbirlarda sizga qay darajada zarur
bo'lsa, shuncha ishtirok eting. Sizga tegishli
mavzu yopilganda, o'rningizdan turib,
ketishga ruxsat so'rashga uyalmang.
Uchrashuvlar davomiyligini belgilang va unga
amal qiling. Masalan, "Google Calendar"da
muzokaralarga 30 daqiqa ajratgan bo'lsangiz,
undan bir daqiqa ham ortiq vaqt sarflamang.
Vaqt tugasa, muzokaralarni to'xtating.
Uchrashuvlar tayyorgarlik va diqqat-e'tiborni
talab qiladi. Agar unga 5 daqiqa vaqt ajratgan
bo'lsangiz, suhbatdosh ana shu vaqt
davomida ulgurishi kerak.
Ta'sir o'tkazish vaakumda sodir bo'lmaydi.
Sizdan  o'zga hech kim salohiyatingizni
amalga oshira olmaydi.
Vaqtdan unumli foydalanish esa tartib-
intizom, o'z-o'zini nazorat qilish va vaqt
qadrini anglashni talab etadi. Siz o'z
vaqtingizning egasiga aylanib, uni
boshqarishingiz darkor. Diqqatingizni himoya
qiling va yuz foizlik e'tibor bilan ishlang.
Mazkur maslahatlarga bir hafta davomida
amal qiling, keyin esa yana qaytaring.
Kuch va iste'dod sizni uzoqqa olib boradi,
ammo ta'sir ko'rsatish va diqqat-e'tibor esa
butun yo'l bo'ylab siz bilan birga bo'ladi.

Telegram.me/KitobL kanali